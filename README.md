**Prepoznavanje emocija pomoću web kamere**


U ovome radu obradile smo temu prepoznavanja emocija pomoću web kamere, kod smo pisale u Pythonu. Kod otvara web kameru računala te se u stvarnom vremenu detektira i prepoznaje lice i izraz lica te na temelju toga određuje dominantnu emociju. Koristile smo OpenCV paket za računalni vid, strojno učenje i obradu slika te DeepFace koji koristi princip dubokog učenja u kojemu neuronske mreže uče prepoznavati uzorke u velikim bazama podataka. Tehnologija dubokog učenja radi u četiri faze: detekcija (pronalazi lice u slici), poravnanje (pomiče i rotira lice da gleda naprijed), predstavljanje (stvara numerički opis lica kao niz brojeva) i klasifikacija (uspoređuje numeričke opise različitih lica da bi utvrdio jesu li ista ili različita). Umjetna inteligencija prepoznaje sitne značajke koje čine objekt ili pojedinu jedinicu teksta, a zatim ih stavlja zajedno kako bi se stvorila cjelokupna slika stvari.
